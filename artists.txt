Leonardo da Vinçi
Leonardo di ser Pyero da Vinçi (florensiyalı idi), italyan polimmat, rəssam, heykəltəraş, memar, musiqiçi, riyaziyyatçı, mühəndis, ixtiraçı, anatomist, geoloq, kartoqraf, botanist və yazıçı idi. Bütün zamanların ən böyük rəssamlarından biri və fərqli istedada sahib insan olaraq tanınır. “Monna Lisa” (Mona Lisa), “L’Ultima Cena” (“The Last Supper”), “Bacchus”, “L’Adorazione dei Magi” (“The Adoration of the Magi”), “Annunciazione” (“Annunciation”) kimi məşhur əsərlərin müəllifidir.

Sandro Bottiçelli
Erkən Renesans dövrünün italyan rəssamıdır. İndi ən yaxşı tanınan əsərləri az sayda olan mifoloji əsərləridir, bununla birgə dini mövzularda da çəkmiş olduğu rəsm əsərləri var. Ən məşhur əsərləri “Nascita di Venere” (“The Birth of Venus”) və “Primavera”dır. Bütün ömrü boyunca Florensiyanın eyni məhəlləsində yaşayıb. Bottiçellinin 1492-1497-ci illər arasında Dantenin “İlahi komediya”sına çəkdiyi illüstrasiyalar, onlarda Cəhənnəmi təsvir edən səhnələr Renessans dövrü kitab illüstrasiyası sənətinin ən gözəl nümunələrindən sayılır.

Nikkolo Makiavelli
İtalyan filosof və yazıçı. Makiavellinin “Şahzadə” əsərində Aristoteldən başlayaraq siyasi ədəbiyyatda hakim yer tutan “Siyasətin əsasında ədalət və əxlaq dayanır” fikri təkzib olundu. Bu həm Makiavellinin, həm də onun əsərinin tarixə düşməsində əsas amil rolunu oynadı. Hətta bəzi mənbələrdə tarix və siyasət elminin banisi hesab olunur.